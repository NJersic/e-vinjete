# e-vinjete #
Elektronski vinjetni cestninski sistem (E-Vinjete) pri predmetu ITA

## Predstavitev domene ##
Obveznost plačila cestnine pri cestninjenju glede na določen čas uporabe cestninskih cest nastane z vstopom vozila do 3.500 kg največje dovoljene mase na cestninsko cesto.
Cestnino plača cestninski zavezanec tako, da pred vstopom na cestninsko cesto kupi evinjeto za ustrezen cestninski razred.

E-vinjeta je na registrsko označbo in državo registracije vozila, katerega največja dovoljena masa ne presega 3.500 kg, ne glede na največjo dovoljeno maso priklopnega
vozila, vezana časovno omejena pravica do uporabe cestninske ceste.

### Izdaja e-vinjet ###
E-vinjete se izdajo za različne cestninske razrede in za dvanajst zaporednih mesecev (letna e-vinjeta), šest zaporednih mesecev (polletna e-vinjeta), en mesec (mesečna evinjeta) ali sedem zaporednih dni (tedenska e-vinjeta).
Za enosledna vozila se lahko uporablja letna, polletna ali tedenska e-vinjeta, za dvosledna vozila pa letna, mesečna ali tedenska e-vinjeta.

### Nakup e-vinjet ###
E-vinjeto je v spletni trgovini možno kupiti s takojšnjim plačilom s plačilno ali kreditno kartico, elektronsko denarnico ali s storitvijo PayPal.
Nakup e-vinjete v spletni trgovini je možen samo v evrih.
V postopku nakupa e-vinjete mora stranka najprej določiti cestninski razred vozila, za katerega želi kupiti e-vinjeto, izbrati vrsto e-vinjete (tedenska, mesečna, letna, polletna) in določiti začetek njene veljavnosti. Sledi vnos države registracije in registrske označbe vozila, za katero bo stranka kupila e-vinjeto. 

V primeru, da za izbrano registrsko označbo in obdobje veljavnosti že obstaja veljavna evinjeta, sistem stranko na to opozori, vendar pa je na željo stranke drugo e-vinjeto kljub
temu možno kupiti brez dodatnih omejitev.
Za pravilnost vnesenih podatkov je odgovorna izključno stranka. Izvedenci v primeru napačnih podatkov ne prevzemajo nobenih odgovornosti za posledice, ki v skladu z zakonodajo nastanejo zaradi vnosa in potrditve nepravilnih podatkov.

### Plačilo e-vinjet ###
Po zaključku izbiranja e-vinjet mora stranka določiti, s katerim plačilnim sredstvom bo opravila nakup. Nakup je možen z naslednjimi plačilnimi sredstvi:
- plačilno ali kreditno kartico,
- elektronsko denarnico in
- storitvijo PayPal.

Po opravljenem takojšnjem plačilu (s plačilno ali kreditno kartico oziroma z elektronsko denarnico ali storitvijo PayPal) se generira račun za opravljen nakup. 


### Registracija v spletno trgovino ###
Za uporabo dodatnih funkcionalnosti spletne trgovine je potrebna registracija kupca. Ob registraciji so za fizične osebe ime, priimek in e-naslov kupca obvezni podatki, opcijsko pa lahko stranka navede tudi svoj naslov.


